https://www.youtube.com/watch?v=4YBmwYs16EE

> ついにNintendoSwitch2の価格発表！4.9万円はぶっちゃけ高く感じる？ 

Kumusta,

Ngayong gabi mayroon tayong panibagong video mula kay G. OKAMOTO, Yoshiki. Tungkol ito sa Nintendo Switch 2 at paliwanig ni G. OKAMOTO kung bakit 49,980 yen ang halaga nito sa bansang Hapon.

Nang mabasa ako ang pamagat ng kaniyang video, naisip kong pagtutuloy o kaya naman muling pagpapaliwanag ng mga bagay na binanggit niya kagabi sa kaniyang Live video.

Anuman, mayroon pa rin tayong mga matututunan sa kaniyang video. Isa na rito ang kagawian ng mga malalaking kompaniya tulad ng Nintendo na maglabas ng hardware na sa simula hindi naman ito kikita. Ayon kay G. OKAMOTO, sapagkat nagiging higit na mura ang mga microchip sa pag-usad ng panahon, at dagdag pa rito ang mga mahuhusay na software, nakababawi rin ang kompaniya at kumikita kinalaunan. Ayon pa sa kaniya, kapag sinubukan nating ihambing ang Switch 2 sa iba pang mga hardware, halimbawa, ang mga Gaming PC, higit na mura pa rin daw ito, lalo na't kapag ating sinuri ang mga laro sa Switch 2. Kung mga smartphone naman ang ating ihahambing, higit na mura ang mga iyon sa halagang 25,000 yen, subalit hindi kasing husay ang mga games nito kaysa roon sa Switch 2.

Sa iba pang mga wikang sinasanay ko, ipinaliwanag ko na 20,000 yen lamang ang aking pinakamataas na mailalabas sa isang laruan. Bagama't nang bumili ako ng Switch Lite kasama ang DQ123 ilang taon na ang nakalilipas, nagkahalaga ang mga ito ng humigit sa 20,000 yen, ngunit hindi umabot sa 22,000 yen. Napansin ko rin na may mga kabataan na naglalaro gamit ang kanilang mga smartphone, subalit hindi ako naglalaro nang ganoon, at pipiliin kong magbasa ng ebook. Bihira lang din akong makikita, kung may pagkakataon man, na naglalaro ng kung anong video game console sa labas ng bahay kung saan maaari akong makita ng mga taong madaling mainggit. Gayunpaman, noong mga taong 90, nang magpunta kami ng aking mga magulang at kapatid sa pulo ng Marinduque, bago nahaluan ng lason ang mga ilog nito, dinala namin ang aming Sega Game Gear. Doon ipinakita sa amin ng nakatatandang mga anak ng kaibigan ng aming tatay kung paano matatapos ang Sonic 1. Mayroon kami noong adapter upang makapaglaro nang hindi gumagamit ng mga bateriya na noong mga panahon iyon, mabilis na nauubos ang laman nitong kuryente, bagama't napakalalaki ng mga iyon, at mukhang sa kasalukuyan, hindi na ibinebenta sa mga tindahan. 

Wakas. Maraming salamat, at magandang gabi!

Mike
