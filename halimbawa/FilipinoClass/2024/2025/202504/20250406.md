https://www.youtube.com/watch?v=1sMNtH21-JU

> Hideo Kojima And Yoji Shinkawa Break Down A Key Death Stranding Scene | Audio Logs 

https://www.amazon.com/Star-Trek-Episodes-25th-Anniversary-Editions/dp/0553291386

> Star Trek: The Classic Episodes, Vol. 1 - The 25th-Anniversary Editions Paperback – September 1, 1991

https://www.youtube.com/watch?v=dsTEGc0rUIY

> ついにNintendo Switch2発売で今後の任天堂から目が離せない｜岡本吉起塾Ch

Kumusta,

Ngayong gabi, mayroon akong dalawang video na nais kong ibahagi sa inyo. Una rito ang video mula sa GameSpot kung saan mapanonood natin si G. Hideo KOJIMA at G. Yoji SHINKAWA na ipinaliliwanag ang Death Stranding. Kasunod nito, nais kong banggitin din ang video mula kay G. OKAMOTO, Yoshiki tungkol sa kaniyang mga dahilan kung bakit siya bibili ng mga stock ng Nintendo.

Ayon kay G. Hideo KOJIMA, mula ang salitang "Stranding" sa "Death Stranding" sa salitang "Standed." Ibig sabihin, tulad ng ipinakikita nila sa video, kailangang magsikap ang pangunahing tauhan, pati na rin ang mga hayop tulad ng mga alimango, na magkasamang nasa dalampasigan upang mabuhay. Dagdag pa ni G. KOJIMA, matakutin siyang tao, at marahil dahil ito sa parati niyang ginagawa ang kaniyang makakaya upang maranasan ang bago at hindi pa niya kailanman nararanasan. Kasama niya rito si G. SHINKAWA na kilala natin bilang malapit na kaibigan ni G. KOJIMA, lalo pa't mababasa natin sila sa mga magasin noon pang mga taong 90 kung kailan ibinubuo nila ang Metal Gear Solid. Nang makita ko si G. SHINKAWA na kasama si G. KOJIMA, naalala ang unang palabas sa TV ng Star Trek. Ayon sa salaysay, mayroon isang babaeng napakaganda at kaakit-akit. Subalit kinalaunan, matutuklasan na gumagamit siya ng teknolohiya upang magpakita ng ilusyon na maganda siya, sapagkat ang sa katunayan nang bumagsak ang kanilang sinasakyang spaceship sa kasalukuyan niyang kinaroroonang daigdig, nagalusan ang kaniyang mukha at iba pang bahagi ng katawan, kung kaya't ang sa katunayan hindi na siya kasing ganda ng ipinakikita niya gamit ang teknolohiya. Gayunpaman, pinili niyang manatili sa daigdig upang patuloy na maging maganda at kaakit-akit.

Tungkol naman sa sumunod na video, ipinaliliwanag ni G. OKAMOTO na walang katunggali ang panibagong Switch 2 ng Nintendo, sapagkat hindi naman nito kalaban sa pinakabagong graphics ang Sony PlayStation at ang mga Gaming PC. Dahil dito, naniniwala si G. OKAMOTO na makukuha ng Switch 2 ang mga mamimili at kikita.

Wakas. Salamat, at magandang gabi!

Mike

