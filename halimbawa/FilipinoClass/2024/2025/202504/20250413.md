https://www.youtube.com/watch?v=PeqLTaGDIMI

> Lunar Remastered Collection - Official Lunar 1: Truffle Troubler Gameplay

Kumusta sa inyo,

Ngayong gabi, mukhang wala ilalabas na panibagong video si G. OKAMOTO, Yoshiki. Araw ng Linggo na ngayon, at maaaring nais niyang magpahinga.

Sa iba pang mga wikang sinasanay ko, ibinahagi ko ang ilan sa mga naiisip at naaalala ko tungkol sa "Lunar."

Noong mga taong 90, madalas kong makita ang mga patalastas nito sa mga magasin. At sa Virramall sa Lungsod ng San Juan, naaalala kong may mga naglalaro nito sa mga rentahan habang dumaraan ako tungo sa pook kung saan naroon ang mga arcade. Noong mga panahong iyon, may mga silid kung saan ilang mga TV at gaming console ang maaaring hiramin at makapaglalaro ang sinuman nang isa o higit pang oras doon.

Hindi ko pa nakalilimutan ang mga 5 o 7 tauhan nito na magkasamang naglalakad na hango sa mahabang ahas, bagama't dahil makukulay ang kanilang mga suot-suot na damit, may dating na masaya ang kanilang paglalakbay.

Pagkalipas ng maraming taon, pinagtutuunan ko na ng pansin ang nakasulat sa mga pag-uusap ng mga tauhan at pati na rin ang tinig kapag nagsasalita sila. Maaaring dahil kasi naaalala ko ang "Disgaea," na tulad sa mga anime na kung saan sa wikang Ingles nagsasalita ang mga tauhan. Mayroon kasing bahagi ng mga nanonood ng anime na pinipili naman ang may subtitle sa halip na dubbed. Tulad ko, may ilan ding nagkakaroon ng hilig sa pag-aaral ng wikang Hapon, kahit na marami rin ang hindi nakatatagal ng limang taong tuloy-tuloy na pag-aaral nito.

Sa trayler mula sa IGN, makikita natin na hindi naman pala lahat ng pag-uusap sa Lunar may tinig tayong madirinig. Ibig sabihin, kailangang basahin nang tahimik ng manlalaro ang kung anumang nakasulat doon.

Wakas. Salamat, at magandang gabi!

Mike








 








