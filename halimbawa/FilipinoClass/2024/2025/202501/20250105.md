# https://www.youtube.com/watch?v=KD9sbflSTFU

> 云端的 Java：用 Azure 转换开发 | Post Microsoft Ignite in Beijing [3] 

# https://www.youtube.com/watch?v=ccB909vwOww

> 国庆群众大会2024 黄循财总理华语演讲 

Kumusta! Ngayong gabi, magsasanay ulit tayo sa Wikang Filipino. 

Wala pa tayong panibagong video mula kay G. OKAMOTO, Yoshiki, mukhang nais niyang magpahinga ngayong araw. Alam natin na araw ng Linggo ngayon, kaya naman maaaring iyon nga ang nais gawin ni G. OKAMOTO. 

Bukas, araw ng Lunes, pasukan na ulit, bagama't kapag natutunan nating ayusin ang ating mga gawain at tungkulin upang mabawasan ang mga panahong naghihintay lamang tayo at walang ginagawang anumang bagay na makatutulong sa atin upang maging higit na mahusay pa ang ating hanap-buhay o gawain, malulubos natin ang panahong mayroon tayo.

Sa ilan pang mga wikang sinasanay ko, binanggit ko ang panibagong video mula sa Microsoft Ignite kung saan maaari nating madinig ang paliwang ukol sa Azure at Java, mga teknolohiyang maaari na nating gamitin sa kasalukuyan, sa wikang Tsino.

Naidagdag ko rin na maaari nating magamit ang mga ganitong uri ng video upang masukat ang ating kakayanan sa ating inaaral na wika. Ibig sabihin, kapag ginagamit na ang wika sa hanap-buhay, may sapat na mga salita at kakayanan ba tayo upang maunawaan ang ipinaliliwanag sa atin? 

Sinabi ko rin sa iba pang mga klase na naalala ko ang talumpati ng punong ministeryo ng Singapore, sapagkat ang paraan ng kaniyang pagsasalita, halintulad doon sa mga matatalinong kaklase at guro namin sa paaralan, sa Xavier School. Gayunpaman, nabanggit ko rin na wala pa yata akong nadirinig na ganoong uri ng pagsasalita o pagbibigay ng talumpati mula sa ating mga kaibigan sa Tsina, lalo na sa Mainland China.

OK. Ihinto na natin ito. Maraming salamat, at magpapatuloy pa tayo sa ating pagsasanay.
