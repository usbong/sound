https://www.youtube.com/watch?v=jd84d7Fo1kw

> ついに鬼武者シリーズ最新作が発表されたで！ 

Kumusta, ngayong gabi, ating pag-uusapan ang panibagong video ni G. OKAMOTO, Yoshiki. Ibinabahagi niya sa atin ang balita na magkakaroon ng panibagong Onimusha sa sumunod na taon.

Ayon sa kaniya, mukhang hindi na si G. INAFUNE ang magiging tagapamahala nito. Gayunpaman, maigi rin daw na may ibang maaaring mamuno ng proyekto, sapagkat paminsan may mga nais subukan ang mga kasapi ng pangkat, bagama't dahil hindi sang-ayon ang pinuno sa mga ito, hindi tuloy nila ang mga iyon maisagawa.

Dagdag pa rito, ipinaliwanag sa atin ni G. OKAMOTO na ang Bio Hazard (Resident Evil), isang uri ito ng laro kung saan parating kailangang tumakas ng pangunahing tauhan. Samantala, ang Onimusha naman, isang uri ito ng laro kung saan kailangang sugurin ng pangunahing tauhan ang mga halimaw.

Mayroon ding ilang bagay na nais punahin si G. OKAMOTO. Halimbawa, ayon sa kaniya, pagkatapos maging higit na makapangyarihan ang sandata (katana) ng pangunahing tauhan, pagdating niya sa daigdig ng mga halimaw, matutuklasan niyang higit pang napalakas ng mga iyon. Nais ni G. OKAMOTO na maiayos ang bahaging ito upang maaaring sa simula napakahina pa ng pangunahing tauhan at ng kaniyang sandata, subalit pagdating niya sa daigdig ng mga halimaw, higit na silang malakas.

Paliwanag ni G. OKAMOTO na bagama't mayroon siyang ilang mga bagay na sinasabi upang gawing higit na maayos pa ang Onimusha, ang sa katunayan, iba ang mamumuno ng pangkat ng bubuo nito, at maaari nating ituring mga pananaw lamang ang mga ito ng isang matandang hindi naman nating kailangang pakinggan.

Wakas. Maraming salamat po.
