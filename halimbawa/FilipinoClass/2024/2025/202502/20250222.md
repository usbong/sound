https://www.youtube.com/watch?v=z84NQHAQmck

> 私事ですがご報告（株の話）

Kumusta,

Ngayong gabi, mayroon tayong dalawang video mula kay G. OKAMOTO, Yoshiki. Isa pa lamang ang napapanood ko at tungkol ito sa kaniyang mga stock sa kasalukuyan.

Ayon sa kaniya, ibinenta na niya ang lahat ng kaniyang mga stock sa NVIDIA, S&P500 at Vanguard nitong nakaraang taon. Dahil ito sa mga balita tulad ng mga ipinapataw ng mga buwis ng Pangulong Trump ng Estados Unidos sa mga bansa tulad ng Tsina, gayundin ang kasalukuyang kaganapan sa Gitnang Silangan (Middle East) at sa Ukraine. Bukod pa rito, magkatulad ang mga sinasabi ng mga dalubhasa at ang mga hamak na tao na patuloy pang aangat ang halaga ng mga stock sa sumunod na taon, bagay na kaduda-duda kay G. OKAMOTO. Kung kaya't, ibinenta na niya ang kaniyang mga stock.

Ang pera naman na natanggap niya mula sa mga ito, inilipat niya sa mga security bond ng pamahalaan ng Japon. Bagama't 5% lamang, at hindi tulad ng mga maaari niyang matanggap sa pagbibili at pagbebenta ng stock, ayos na raw sa kaniya iyon. Dagdag pa niya, hindi niya rin kasing inaasahang kikita mula sa pagbili ng dolyar gamit ang yen, at ang pagbili ng yen gamit ng dolyar, at muli mula yen tungo dolyar.

Wakas. Salamat. Magandang gabi.

Mike

p.s. Nagtungo ako kanina sa Nihongo Fiesta 2025 na ginanap sa Shangri-la Plaza Mall ngayong araw ng Sabado. Magpapatuloy ito hanggang bukas, Linggo. Kanina, nakausap ko ang ilang mga taong napanood ko sa YouTube, atbp at tunay ngang may pagkakaiba ang tunay o aktwal at ang nasa virtual. Napaisip din ako ukol sa pagbikas ng mga Pilipino ng wikang Japan, at gayundin ang pagbikas ng mga Hapon ng wikang Filipino. At tulad ng nabanggit ko sa ibang pang mga wikang sinasanay ko, marami pa tayong maidadagdag sa aking nabanggit, subalit kailangan ko nang ihinto rito ang aking sinusulat. Salamat at magpapatuloy pa tayo sa ating pagsasanay!

